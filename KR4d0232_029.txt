# -*- mode: mandoku-view; -*-
#+TITLE: 東萊集
#+DATE: 2015-08-25 00:00:06.784539
#+PROPERTY: ID KR4d0232
#+PROPERTY: BASEEDITION WYG    
#+PROPERTY: JUAN 别集卷十四
<pb:KR4d0232_WYG_029-1a>¶
欽定四庫全書¶
　東萊别集卷十四　　　宋　吕祖謙　撰¶
　　讀書雜記三¶
　　　讀史綱目¶
讀史先看統體合一代綱紀風俗消長治亂觀之如秦¶
之暴虐漢之寛大皆其綂體也(其偏勝及流弊/豦皆當深考)復須識¶
一君之綂體如文帝之寛宣帝之嚴之類統體盖謂大¶
綱如一代綂體在寛雖有一兩君稍嚴不害其為寛一¶
<pb:KR4d0232_WYG_029-1b>¶
君綂體在嚴雖有一兩事稍寛不害其為嚴讀史自以¶
意㑹之可也至於戰國三分之時既有天下之統體復¶
有一國之統體觀之亦如前例大要先識天下綂體然¶
後就其中看一國之綂體先識一代綂體然後就其中¶
看一君之統體二者常相關也既識統體須看機括國¶
之所以興所以衰事之所以成所以敗人之所以邪所¶
以正於㡬㣲萌芽時察其所以然是謂機括¶
讀史既不可隨其成敗以為是非又不可輕立意見易¶
<pb:KR4d0232_WYG_029-2a>¶
出議論須揆之以理體之以身平心熟看參㑹積累經¶
歴諳練然後時勢事情漸可識别¶
　　　官制¶
歴代設官綂體以周論之三公六官上下相臨本末相¶
承其意如何職事交㸦彼此相參其意如何(謂一事闗/涉數官者)¶
自周迄于今日因革損益或事輕而官重或官輕而事¶
重或分或合或簡或繁且如漢九卿較周六官一官所¶
掌今歸㡬卿一卿所掌昔𨽻㡬官綂體孰正孰偏出納¶
<pb:KR4d0232_WYG_029-2b>¶
孰壅孰決參考孰踈孰宻丞相御史綂九卿與周三公¶
六卿其意同異優劣如何每代皆當如此推究又如厯¶
代事權所在如東漢雖設三公而事權乃在尚書之類¶
皆當精攷厯代用人次第一謂人材所出之塗及其流¶
品(科目世族軍功/納粟吏胥之屬)一謂遷除來厯遲速次第¶
　　　兵制¶
厯代兵制㳂革或出於民則考其成丁歸農之限耕戰¶
部伍之法調發教閱之節屯戍替易之期以西漢言南¶
<pb:KR4d0232_WYG_029-3a>¶
北軍為復召募爲復科差為復常聚為復更番隊伍人¶
數糧食多寡皆須見其委折郡國之兵虎符調發如何¶
徴集平居如何聨屬事訖如何放散亦須見其曲折或¶
出於兵則考其兵民之分起自何時其部伍調發廪給¶
之制厯代之兵内外輕重之勢如或聚於國都或聚於¶
邊鄙之類厯代用兵道里之逺近(闕/)時之久速形勢之¶
利害糧食之難易将權之専雜(闕/)　之得失皆當詳考¶
　　　財賦¶
<pb:KR4d0232_WYG_029-3b>¶
歴代財賦本末源流統一代論之其初何故贏餘其後¶
何故匱乏比較出入多寡求其所以然仍考出入都數¶
察其所偏在上在下考其所滯在彼在此眀有所増而¶
暗有所損小有所棄而大有所得凡興廢因革皆兼考¶
其義之當否時之升降事之利害又如財賦中條目大¶
者如租稅鹽鐵錢幣田制之類皆當别考其損益盈虚¶
之大端¶
　　　刑法¶
<pb:KR4d0232_WYG_029-4a>¶
歴代用刑繁簡寛猛其意其法皆當兼考法謂大法及¶
雖一法而有深意者及其應效(謂如武帝立見知故縱/之法而盗賊愈多光武)¶
(盡除其法而盜賊清之/類大於此者可以類推)又如特起大獄(如楚王英/獄之類)及論¶
囚之數亦斟酌其關治體者抄之¶
　　　政事¶
謂政事之大者如制度禮樂官制納諌恤民用兵任相¶
任将財賦大㳂革法度大更張及刑獄之大者皆是並¶
止冩出大綱謂如財賦止書某年搉鹽鐵因某人建議¶
<pb:KR4d0232_WYG_029-4b>¶
有何大利害至扵制度曲折則不編又如用兵止書某¶
年遣某将伐某處孰勝孰敗所得者㡬郡所失者㡬軍¶
其計謀曲折並不書¶
　　　君徳¶
如漢紀髙祖寛仁大度之類凡志傳中所説徳處可類¶
出¶
　　　相業¶
前政事門說任相止是書用某人為相㡬年除㡬年罷¶
<pb:KR4d0232_WYG_029-5a>¶
至於此門則編為相事業如蕭曹為相大體如何規模¶
如何措置如何盧杞李林甫為相姦邪之狀如何石慶¶
公孫賀為相委靡之状如何¶
　　　國勢¶
君之昏眀國之强弱安危君子小人之進退消長土地¶
之廣狭戸口之多少權柄所在皆是權柄所在謂如内¶
重外輕外重内輕權在宰相在貴戚之類¶
　　　風俗¶
<pb:KR4d0232_WYG_029-5b>¶
謂如史傳中說文帝煙火萬里恥言過失說武帝北邊¶
蕭然之類¶
　　　辨史記十篇有録無書¶
班固前漢書司馬遷傳云十篇缺有錄無書以張晏所¶
列亡篇之目校之史記或其篇具在或草具而未成非¶
皆無書也今各隨其篇辨之¶
其一曰景紀此其篇具在者也索隠信張晏之說遂謂¶
景紀後人取班書補之學者取司馬氏班氏二紀觀其¶
<pb:KR4d0232_WYG_029-6a>¶
去取詳畧之意其才識之髙下可默喻矣此紀所載間¶
有班書所無者不惟非生班孟堅後者所能補亦非元¶
成間禇先生所能知也况用意髙逺豈他人所能辨乎¶
其二曰武紀十篇唯此篇亡衛宏漢(闕/)舊儀注曰司馬¶
遷作本紀極言景帝之短及武帝之過武帝怒而削去¶
之衛宏與班固同時是時兩紀俱亡今景紀所以復出¶
者武帝特能毁其副在京者耳蔵之名山固自有他本¶
也武紀終不見者豈非指切尤甚雖民間亦畏禍而不¶
<pb:KR4d0232_WYG_029-6b>¶
蔵乎¶
其三曰漢興以來将相年表其書具在但前闕叙後自¶
太始元年以下則禇先生所續耳¶
其四曰禮書其叙具在自禮由人起以下則草具而未¶
成者也¶
其五曰樂書其叙具在自凡音之起以下則草具¶
而未成者也¶
其六曰律書其叙具在自書曰七正二十八舍以下則¶
<pb:KR4d0232_WYG_029-7a>¶
草具而未成者也¶
其七曰三王世家其書雖亡然叙傳云三子之王文辭¶
可觀作三王世家則其所載不過奏請及䇿書或如五¶
宗世家其首略叙其所自出亦未可知也況是時三王¶
方就國豈有事績可記耶贊乃真太史公語也¶
其八曰傳靳蒯成列傳此其篇具在而無刓缺者也張¶
晏乃謂禇先生所補禇先生論著附見史記者甚多試¶
取一二條與此傳並觀之則雅俗工拙自可了矣¶
<pb:KR4d0232_WYG_029-7b>¶
其九曰日者列傳自余志而著之以上皆太史公本書¶
歐陽文忠公每有製作必取此傳讀數過然後下筆其¶
愛之如此末有禇先生所論數百言乃張晏所謂言辭¶
鄙陋者也晏并與其傳疑之此豈禇先生手筆乎¶
其十曰龜䇿列傳其序具在自禇先生曰以下乃其正¶
如古文尚書兩漢諸儒皆未嘗見至江左始盛行固¶
不可以其晚出遂疑以為偽也作者関鍵張晏雖不足¶
以知之如此傳序存傳亡使晏稍詳讀之不應悉以¶
<pb:KR4d0232_WYG_029-8a>¶
為非亦由史記髙古習之者少晏亦未甞䆒觀爾¶
　¶
　¶
　¶
　¶
　¶
　¶
　¶
<pb:KR4d0232_WYG_029-8b>¶
　¶
　¶
　¶
　¶
　¶
　¶
　¶
　東里别集卷十四¶
