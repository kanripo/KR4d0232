# -*- mode: mandoku-view; -*-
#+TITLE: 東萊集
#+DATE: 2015-08-25 00:00:06.486192
#+PROPERTY: ID KR4d0232
#+PROPERTY: BASEEDITION WYG    
#+PROPERTY: JUAN 卷十五
<pb:KR4d0232_WYG_015-1a>¶
欽定四庫全書¶
　東萊集巻十五　　　　　宋　呂祖謙　撰¶
　　紀事¶
　　　入越録¶
淳熈元年八月二十八日自金華與潘叔度為㑹稽之¶
游辰後出旌孝門五里至闗頭南折入㑹稽路二里桐¶
樹嶺八里東藕塘城東陂塘此為大溉田甚博他時夏¶
秋之交輒涸今歲雨澤以時田不卬水秋深猶瀰漫也¶
<pb:KR4d0232_WYG_015-1b>¶
十五里含香民居頗成聚落道旁野塘木芙蓉初發映¶
水殊有思致十里義井五里上下倉十里孝順鎮十里¶
自驛路北折入香山路五里宿杭慈潘氏莊凡行七十¶
里是日凝陰不開風襲人已有力始御裌四山雲氣滃¶
然岡巒出没申後微雨夜遂大　二十九日早冒雨行二¶
里小鳯林寺涉溪屈曲稻塍間泥淖没屨五里苦山二¶
十里梅口邸舍蠲潔勝官道蓋行賈避義烏市征往往¶
出此十五里香山林壑稍邃八里下稠巖景德寺寺屋¶
<pb:KR4d0232_WYG_015-2a>¶
可百年繪事皆朴質飯于小軒方池叢竹皆有趣然稍¶
蕪矣七里唐口自是復出驛路老梧離立道旁濯濯如¶
青玉榦又二里宿逆旅凡行五十九里晡後雨方歇所¶
歴大抵匆匆不能詳也　三十日早發二里石斛橋溪流¶
潺潺崖旁大石如屋橋西走浦江道也度橋而北十里¶
石牛有樓臨路樓下牖戸亦明敞主人留小語云創以¶
待使客非其居也所謂石牛者道下塘卧石若牛水滿¶
不可見五里洞井居民依小坡植雞冠花數百本冠距¶
<pb:KR4d0232_WYG_015-2b>¶
低昻大類尸鄉祝雞翁舍雲薄見日已而大霽十里新¶
界自石斛橋道出兩山間少曠土至此山圍始寛秋稼¶
極目黄雲蔚然過義烏東陽浦江永康四縣巡檢寨婺¶
越界焉五里邵家灣觀五指山其巔石如駢拇然近視¶
不若逺望飯民家舍後水竹可步逢驅羊行賈者數百¶
蹄散漫川谷風毛沙肋頓有汧隴秋色五里涉楓江土¶
俗諺云第一揚子江第二錢塘江第三楓江蓋甚言其¶
水波惡實小溪耳聞春夏頗湍悍今僅至脛而已南岸¶
<pb:KR4d0232_WYG_015-3a>¶
有覆斗山山形正方若斗覆五里興樂槿花夾道室廬¶
籬落皆整五里界牌隴平坡淺草隱隱起伏環山城立¶
真監牧地也五里牌頭市道分為兩北道出漁浦度浙¶
江入杭東道入越輪蹄擔負東視北不能十一市傍斗¶
子巖巖旁獅子山首昻背偃畧類狻猊五里寒熱阪五¶
里宿硯石村凡行六十五里屢愒逆旅墻壁横斜多市¶
儈牓帖大要皆尤人語斯其所以為市道與悚然久之¶
九月一日晨霧上横隴東嶂出日金暈吞吐少焉全璧¶
<pb:KR4d0232_WYG_015-3b>¶
徑升晃耀不可正視升數尺韜於雲絢采光麗因蔽益¶
竒非浮翳所能揜露稻風葉皆鮮鮮有生意五里里湖¶
五里蔡家塢五里桐木嶺五里諸暨縣入縣北門人煙¶
猶蕭疎縣方築社南垣兩松樛枝小異里許至市自縣¶
治前東折度下橋橋屋半圯矣並大溪行流甚壯其源¶
一自東陽一自浦江一自孝義至街亭合流逕縣城又¶
逕蕭山浮橋入浙江縣東陶朱山頗雄自入新界已巋¶
然見之出縣東門山益逺川原益曠田萊多荒蓋沮洳¶
<pb:KR4d0232_WYG_015-4a>¶
不宜稼而然五里放生橋道左女貞新葉生黄緑間錯¶
如行閩粤茘枝林五里馬秀才店店旁小室隨事蒔花¶
草馬久罷舉矣三里雙橋畈二里烏石其南入剡百里¶
而近十五里苦李橋溪磧頗清淺木陰扶疎百餘步入¶
山徑五里至新店灣復得平地五里栗橋登栗嶺五里¶
冷水望東嶺神祠縹渺雲間下坂稻穟垂黄際山數十¶
里平鋪如拭洋洋乎冨哉豐年之象道中所未見也五¶
里宿楓橋鎮前歲析諸暨之十鄉即鎮為義安縣今年¶
<pb:KR4d0232_WYG_015-4b>¶
五月廢凡行七十里薄暮小雨　二日辨色發楓橋陰風¶
薄寒十里乾溪溪橋櫸柳數百株有十圍者過橋繞山¶
足行十里古愽嶺嶺左右皆叢篠五里洪口有别徑入¶
明自楓橋而上美竹佳樹相望近洪口曲折循小溪水¶
聲㶁㶁風物漸佳十里含暉橋亭天章寺路口也遂穿¶
松徑至寺寺蓋晉王羲之蘭亭山林秀潤氣象開敞寺¶
右臂長岡達橋亭植以松檜疑人力所成者法堂後砌¶
筒引水激髙數尺堂後登堦四五十級有照堂兩旁脩¶
<pb:KR4d0232_WYG_015-5a>¶
竹木犀盛開軒檻明潔又登二十餘級至方丈眼界頗¶
闊寺右王右軍書堂庭下皆杉竹觀右軍遺像出書堂¶
徑田間百餘步至曲水亭對鑿兩小池云是羲之鵝池¶
墨池曲水乃汙渠蜿蜓若蚓必非流觴之舊斟酌當是¶
寺前溪但歲久失其處耳由曲水亭穿小徑涉溪復出¶
官道數里買舟泛鑑湖湖多堙為田所存僅如溪港然¶
秋水平岸菰蒲青蒼㑹稽秦望雲門諸山互相映發城¶
堞樓觀跨空入雲耳目應接不暇入水門過南堰歴府¶
<pb:KR4d0232_WYG_015-5b>¶
學天慶觀至禹跡寺門捨舟外氏寓舍此寺拜外祖母¶
温國錢夫人伯舅叔舅温國八十一矣氣貎視聽纔類¶
五六十人與叔度同館於書室　三日游外氏園有梅坡¶
月臺菊潭杞菊堂竹隱蒲澗橘洲因寺廢地葺治之十¶
六七成矣最勝者梅坡遶亭皆梅前對蒲澗橘洲野水¶
灣環島溆掩映如在江湖而竹隱一逕深幽堦庭清閟¶
亦其次也又過義恩師院院與杞菊堂鄰十年前嘗識¶
之午後自園後門穿僧庵度小橋轉三兩曲至圓通寺¶
<pb:KR4d0232_WYG_015-6a>¶
舊乃興福寺子院去嵗廢興福入圓通合二為一埽地¶
更新面勢端直殿廡華敞殿後猶未畢工循舊路復穿¶
園中歸園後邊河岸木成陰舅氏云此即蜀榿木也植¶
之方數年往時表裏無障蔽今不復見道上車馬矣杜¶
子美所謂飽聞榿木三年大信然是日薄陰　四日飯¶
已侍伯舅同叔度詹季章(徽之/)泛小舟出南堰繞城縁¶
鑑湖訪蘇仁伸計議(師德/)於偏門外皆前日初至所歴¶
也(闕/)　　　　　　　　　　　頗穩愜砌下瑞香兩¶
<pb:KR4d0232_WYG_015-6b>¶
本面皆丈餘仁伸蘇子容丞相孫致仕閒居年垂八十¶
道前輩事亹亹不厭出舊書數種管子後子容手書慶¶
厯乙酉家君面付猶蘇河陽所藏也紙尾銘欵云惟蘇¶
氏世官學以儒何以遺後其在此書非學何立非書何¶
習終以不倦聖賢可及其曰書秩銘戒者子容所識其¶
曰先公銘戒者銘語亦同盖子容之子所識也紙背多¶
廢牋簡刺字異今制者末云牒件狀如前謹牒如前輩¶
所記署銜多杭州官稱子容云知府舍人乃知杭州時¶
<pb:KR4d0232_WYG_015-7a>¶
也歸舟煙雨晻靄游大能仁寺閎壯光麗甲於㑹稽重¶
殿複閣金碧相照寺吳越錢氏所建頽廢久矣新於今¶
主僧常坦之手二十年前見坦於此寺方為板下僧相¶
與步敗簷毁垣間慨然有興作意具道規模次第果不¶
愆其素有志者事竟成如此然益知民力之困也　五¶
日義恩師約飯偕者蘇仁仲伯舅叔舅潘叔度詹季章¶
丁茂才(松年/)七六表弟槩中食開霽晴光發窻心目頗¶
快飯罷復陰晚步過寺橋歴沈氏李氏園皆荒蕪獨脩¶
<pb:KR4d0232_WYG_015-7b>¶
竹猶森然　六日偕石天民(斗文/)潘叔度自寺橋直道¶
過郡庠道傍多流水喬木殊不類㕓市教授㕔後環碧¶
亭小愒環亭皆水敗荷折葦秋思甚濃石應之(宗昭/)髙¶
應朝(宗商/)亦繼來遂自直舍入學夫子殿居中脩廊廣¶
庭長松錯列講堂榜以明倫後有稽古閣制作皆雄偉¶
而閣下尤勝疎達開豁擁墻密竹如雲晚冒雨歸　七¶
日雨不可出過詹季章位小閣因重屋樓板其間縱三¶
弓横半之南北取屋山為明逺山竹樹歴歴如畫蘆簟¶
<pb:KR4d0232_WYG_015-8a>¶
仰承穹窿若船背幽潔極可愛名以越舲其狀真類小¶
舟也　八日早過大中戒珠寺王右軍故宅也屋多人¶
少頗牢落門有兩池亦稱右軍鵝池墨池畧無意趣政¶
如天章者皆後人彊名之耳殿後地漸峻石應之寓居¶
在焉遂與應之登雪軒軒占卧佛殿右偏湖山聚落皆¶
來獻狀以宜於觀雪得名今雖不與雪值然霧雨空濛¶
亦竒觀也寺後即蕺山蕺菜名圖經云越王嗜蕺嘗採¶
於此　九日早雨少止侍伯舅同潘叔度詹叔章汎舟¶
<pb:KR4d0232_WYG_015-8b>¶
赴蘇仁仲飯舟經卧龍山下竹洲柳岸略如苕霅卧枝¶
拂水尤竒飯罷登舟中涂小泊步游西園郡圃也其北¶
飛蓋堂下臨大池其中集春堂四隅各一亭東春榮西¶
秋芳南夏陰北冬瑞其南揚波堂面城水木幽茂兩小¶
亭對峙東曰逍遥西曰裴囘園之西即曲水先入敷榮¶
門右轉至右軍祠穿脩竹塢遂登山山蓋版築所成繚¶
繞深邃曲逕囘復迷藏亭觀乍入者惶惑不知南北山¶
背有流杯巖鑿城引鑑湖為小溪穿巖下鍵以横閘激¶
<pb:KR4d0232_WYG_015-9a>¶
浪怒鳴過閘遂為曲水長廡華敞榱棟椽柱皆塗斵象¶
竹遶以清流甃以蒼石犬牙參錯殆若天成俯砌琢石¶
為礅流杯至礅傍輒自近岸蓋廡中為三井吸水勢使¶
然曲水之上激湍亭惠風閣規橅若都下王公家山頂¶
崇峻庵其脅騁懷亭面亭依山為巖壑然皆塗塈不可¶
支久下山右遶至清真軒刻桷象栟櫚平堦茶䕷架甚¶
茂第為蔓草縈亂刺眼耳曲水乃前守史丞相(浩/)所鑿¶
往年見其新成今竹樹皆成陰而亭榭稍稍圮剥矣復¶
<pb:KR4d0232_WYG_015-9b>¶
登舟還禹跡　十日午後同叔度汎舟過南堰出門穿¶
鑑湖支港斜雨入蓬衣袂沾濡七里獨山野橋煙樹可¶
畫出山口港漸狹又七里道樹捨舟步田間泥潦没屐¶
一里許至堅密庵拜外大父墓庵屋纔八九間窻檻幽¶
潔夜分四山風雨翛然始聞秋聲　十一日晨起冒雨¶
躡屐登舟入城至能仁寺赴常坦師飯七六弟在焉遂¶
過報恩光孝寺寺後飛來山即圖經所謂怪山也傳云¶
自琅邪飛至其說不經其巔有塔采絢甚華塔下有鰻¶
<pb:KR4d0232_WYG_015-10a>¶
井乃小石竅自唐以來神之謂鰻能時出祅祥近世不¶
復見矣井故依山㘭坡陁有古意近僧甃使就整遂無¶
可觀濮安懿王祠廟寓此寺有園令領吏卒守之主僧¶
明哲往歲嘗識之新昌設蜜术湯甚清美晚還禹跡¶
十二日雨不可出借圖經尋近城名山須雨霽徧游晚¶
石應之來宿　十三日過午雨止諸葛壽之(千齡/)髙應¶
朝石應之孫季和(應時/)約往丁氏園遂同汎舟至新河¶
步入園園多海檜但綰結閼其天性後墻皆密竹軒楹¶
<pb:KR4d0232_WYG_015-10b>¶
太敞宜夏不宜冬宿東偏小室㑹宿者叔度應之季和¶
　十四日自丁氏園偕叔度夀之應朝應之季和登舟出¶
五雲門入鑑湖湖面獨此為闊隆興初吳給事(芾/)浚湖¶
未一二尺多得古棺皆刳木為之蓋漢末鑿湖前冢墓¶
也然後知古人為湖特因地勢築堤堤立而湖成不待¶
深疏鑿也今自五雲門重堤隱然達於曹娥五六十里¶
民間謂之省塘此乃故湖隄湖田之民每毁堤以決積¶
水故堤缺而湖廢異時有意復湖者第脩完省塘則盜¶
<pb:KR4d0232_WYG_015-11a>¶
湖之田不待廢而自為陂濼矣自湖尾入若耶溪過後¶
漢鄭𢎞廟傳所記樵風蚤暮迎送舟楫采薪者云至今¶
猶然半里石帆山山横若張帆又數十步秦始皇酒甕¶
乃山脚兩石粗類甕盎又一二里艤舟游龍瑞宫方士¶
謂之陽明洞天穿松徑數百步至宫宫後三峯翔舞飛¶
動勢若覆壓大畧如栖賢望五老特欠其二耳中峯乃¶
㑹稽山祠官春秋用事焉由西廡循山逕觀龍見壇其¶
旁即禹穴乃大石中斷成罅殊不古殆非司馬子長所¶
<pb:KR4d0232_WYG_015-11b>¶
探也又數步飛來石老木槎牙石壁如削縁磴道至錢¶
秀才庵遂自東廡出院院皆扄閉獨遇一客道士云緜¶
州人復登舟徑鑑湖湖天夕照水村漁屋皆被光景日¶
所入諸山如在金霧中天下絶境也暮泊告成觀宿于¶
明逺堂下小室　十五日晨謁大禹祠¶
<pb:KR4d0232_WYG_015-12a>¶
　　　入閩録¶
淳熈二年三月二十一日早發婺州二十五里馬海廣¶
　教寺三十里湯塘入衢州龍游縣界十五里宿小龍¶
　游是日陰潘叔昌實偕行¶
二十二日十里湖頭三十里龍游縣三十五里宿安仁¶
　是日陰時見日晚雨¶
二十三日三十五里衢州謁汪尚書遂館於超化寺哭¶
　婺倅舅徧到外氏諸位見曹守(總/)聞人伯卿祝汝昭¶
<pb:KR4d0232_WYG_015-12b>¶
　汝玉張孟逺是日早雨辰後止晚蒸溽未至衢二十¶
　里下道數百步有石巖寺巖頗敞然氣象庳陋¶
二十四日留超化是日雨時作時止見汪監稅(築/)舍人¶
　之子也¶
二十五日早發衢州出通道門三里晉殷將軍浩廟塑¶
　像猶作書空狀四里仁尖二里晉殷將軍墓墓在道¶
　左無樹林上有小石屋鄉名慶墻舊云殷墻避諱易¶
　為慶葢往者殷將軍故宅墻垣猶存九里十八里市¶
<pb:KR4d0232_WYG_015-13a>¶
　八里詹家橋八里栢靈橋七里後溪浮橋一里後溪¶
　市二里入江山縣界土俗穫稻留稈餘束為把藏之¶
　飯甚有味有以養之故也自此至建皆然二里石龜¶
　山五里吉溪溪橋頗長有馬驛五里平坦市十五里¶
　宿白肚屋前溪渚甚勝是日早雨辰止時見日¶
二十六日五里江山縣五里煙蘿洞洞穴隘甚亂石如¶
　羊馬其東嶽廟廟後突星山與騎石山相望皆竒峭¶
　一里東折入仙霞路十里清湖渡渡旁麗坦徐誠叟¶
<pb:KR4d0232_WYG_015-13b>¶
　書院在焉今為周氏居渡溪即山觀畧有水石十里¶
　三石山四里長臺路口路通處州四里檀町七里鎮¶
　安都十五里江郎山三峯拔起數百丈中斷如劃天¶
　下竒觀也山下靈石廟廟庭老樟輪囷度其圍二丈¶
　八尺過江下市遊祝氏園見其主人(大舉/)四里宿麥¶
　嶺自婺至此皆平土過此以往重山複嶺漸類閩中¶
　是日陰夜大雨¶
二十七日五里鐵爐岡五里紅橋渡五里長流四里三¶
<pb:KR4d0232_WYG_015-14a>¶
　坑五里楓嶺十里仙霞嶺磴道屈折數里甚峻左右¶
　皆童山榛茅極目五里桑園嶺四里梅嶺二嶺間林¶
　壑頗勝三里礲溪自此路皆並溪時有佳處三里大¶
　千嶺六里宿柳樹見福州潘進山(子嘉/)十里三石山¶
　四里長臺路口路通處州四里檀町七里鎮安都市¶
　十五里江郎山三峯中斷如劃真竒觀也山下靈石¶
　廟老樟輪囷數百年物過江下市游祝氏園主人名¶
　大舉四里宿麥嶺自衢至此皆平土過此以往重山¶
<pb:KR4d0232_WYG_015-14b>¶
　複嶺風物漸類閩中(是日隂/夜大雨)¶
二十八日五里相亭自此路皆並溪時有佳處十五里¶
　小千嶺下嶺半入建寧府浦城縣界五里小楓嶺過¶
　嶺望浮蓋山甚雄秀石筍石人石鐘石牛羅列其巔¶
　五里茗坑自此復行驛路五里前漢馮郎中廟蓋馮¶
　唐也無碑版不知始所以立二里梨嶺其髙次於西¶
　霞三里嘯客墓林麓幽茂四里构木鋪三里囘向寺¶
　十里山坊十里魚梁嶺五里宿沙溪面山臨流水木¶
<pb:KR4d0232_WYG_015-15a>¶
　清華終夜聞溪聲進士徐良肱來謁(是日晴/晚雨)¶
　(前闕/)非嶺也七里井欄源六里大湖嶺上有靈泉菴¶
　四里大湖市五里西館五里蔡家洋二里清河橋三¶
　里濮村宿遇新歸安張丞(體仁/)同年也是日晴邂逅¶
　李將仕兄弟(儼侃/)福州人皆往赴銓試¶
四月初一日三里轉山頭入五夫路三里陂頭水齧道¶
　多斷絶二里洪源柵五里竹源山徑縈紆澗水交流¶
　聲如怒雷一里梨嶺繚繞五六里所歴諸嶺此為最¶
<pb:KR4d0232_WYG_015-15b>¶
　髙嶺脊崇安縣界下嶺過雙松一兩曲澗石如磴數¶
　十級懸瀑甚竒十里溪源橋始至嶺足民家編杉皮¶
　障日朴質可喜二里上嵐林巒秀潤小山石瀨㸃綴¶
　曲有思致半里上嵐橋一里上嵐嶺二里㑹仙橋二¶
　里(闕/)　嶺二里開善寺七里至五夫訪朱元晦館于¶
　書室是日晴¶
初二日見劉監廟(珫/)充甫劉撫屬(玶/)平甫范仲宣(瑄/)徐¶
　周賔(大老闕/)作(恪/)是日晴¶
<pb:KR4d0232_WYG_015-16a>¶
初三日游劉氏園前枕溪後即屏山亭榭髙下十餘而¶
　悠然堂最勝遂之報本菴菴旁兩崖束溪如峽同游¶
　者朱二劉范潘是日晴¶
初四日游密菴距五夫七里菴乃僧道謙所廬曾大¶
　父遺像在焉謙没餘二十年菴前數十步清湍亭古¶
　木四合泉石甚勝繞澗百餘步晝寒亭面瀑布菴亦¶
　幽(闕/)晚遂宿菴中同遊者朱二劉范潘徐而劉范徐¶
　皆先反是日晴¶
<pb:KR4d0232_WYG_015-16b>¶
初五日自密菴歸五夫見王春卿(炎朝/)是日早晴晚雨¶
初六日(後闕/)¶
　　　此録所以紀武夷之游鵝湖之集盖一時之盛¶
　　　也舊録散軼求之未獲往嘗得初藁一紙於叔¶
　　　昌丈既刻之矣比復从宋正父(自適/)得此本比¶
　　　前所刋贏七日而猶非全書是可恨也姑再刻¶
　　　以附此巻俟得完本當續補之若斯游之梗槩¶
　　　則見於年譜云¶
<pb:KR4d0232_WYG_015-17a>¶
　　　庚子辛丑日記¶
淳熈七年庚子¶
正月戊寅¶
一日甲寅　初編大事記起周敬王三十九年　晴¶
(立/春)二日　四十年　陰夜微雨¶
三日　四十一年　微雷¶
四日　脩讀詩記唐無衣　陰時見日¶
五日　四十二年　晴¶
<pb:KR4d0232_WYG_015-17b>¶
六日　有杖之杜　葛生　晴¶
七日　四十三年元王元年　晴暖如中春¶
八日　采苓　秦車鄰　晴暖甚¶
九日　二年三年　晴暖¶
十日　駟鐵　晴暖　未後雷小雨晚陰風¶
十一日　甲子　四年五年陰時見日午小雨¶
十二日　小戎　蒹葭　陰薄寒¶
十三日　六年七年八年　小雨午後晴暖¶
<pb:KR4d0232_WYG_015-18a>¶
十四日　終南黄鳥　自四更大雨欲曉漸微　終日¶
　陰風　夜晴¶
十五日　貞定王元年至五年　晴¶
十六日　晨風無衣渭陽權輿　晴寒¶
(雨/水)十七日　貞定王六年至十三年　晴暖¶
十八日　陳宛丘東門之枌　晴暖¶
十九日　貞定王十四年至十九年　晴暖¶
二十日　衡門東門之池東門之楊　晴風¶
<pb:KR4d0232_WYG_015-18b>¶
二十一日甲戌　貞定王二十年至二十七年　早小¶
　雨陰¶
二十二日　墓門防有鵲巢月出株林　陰　午後雨¶
　遂入夜時作時止¶
二十三日　二十八年至考王九年　陰時見日　極¶
　暖　酉後雨簷溜終夜有聲¶
二十四日　澤陂檜羔裘　欲曉雨止林塘膏潤畦壠¶
　滲漉　晴¶
<pb:KR4d0232_WYG_015-19a>¶
二十五日　十年至十五年　晴　晚風夜寒¶
二十六日　素冠隰有長楚匪風　晴¶
二十七日　威烈王元年　晴¶
二十八日　曹蜉蝣　陰晴不定¶
二十九日　二年三年　陰¶
二月己卯大¶
一日　候人　晴暖¶
二日甲申　四年　早晴晚陰¶
<pb:KR4d0232_WYG_015-19b>¶
(驚/蟄)三日　鳲鳩　晴和桃杏盛開¶
四日　五年至八年　晴¶
五日　下泉豳七月序　自四更雨終日時作時止¶
六日　九年十年　晴¶
七日　忌祭　早晴申後微雨¶
八日　七月一章　微雨¶
九日　十一年十二年　晴和¶
十日　七月二章　晴　夜雨¶
<pb:KR4d0232_WYG_015-20a>¶
十一日　十三年至十七年　欲曉雨止　紫荆盛開¶
　鮮明　陰　晚風遂入夜¶
十二日甲午　七月三章四章　雨寒¶
十三日　十八年　陰寒時見日　逺山有雪¶
十四日　七月五章晴¶
十五日　十九年至二十二年　早晴已後陰寒¶
社十六日　七月六章　晴稍和¶
十七日　三十三年至安王元年　晴和¶
<pb:KR4d0232_WYG_015-20b>¶
(春/分)十八日　七月七章　晴午後陰¶
十九日　二年至四年　晴¶
二十日　七月卒章　雨暖申後晴　初夜山風翛然¶
　隨以驟雨¶
二十一日　五年至十年　雨後新緑可觀　晴暖二¶
　更後雷雨¶
二十二日甲辰　鴟鴞　欲曉雨止辰後復作風寒微¶
　霰北山有雪¶
<pb:KR4d0232_WYG_015-21a>¶
二十三日　十一年至十三年　晴寒¶
二十四日　東山一章　陰寒¶
二十五日　十四年十五年　晴¶
二十六日　東山二章　陰寒時見日¶
二十七日　十六年十七年　陰暖¶
二十八日　東山三章　晴暖¶
二十九日　十八年至二十年　晴暖夜雨¶
三十日　東山卒章　五鼓雨欲曉止時陰時晴蒸溽¶
<pb:KR4d0232_WYG_015-21b>¶
三月庚辰大¶
一日　二十一年　陰蒸溽¶
二日甲寅　破斧　陰寒暖不齊¶
三日　二十二年　陰酉後大雨半夜止¶
(清/明)四日　伐柯九罭　早陰風辰後止¶
五日　二十三年　陰早雨辰後止¶
六日　狼跋　早雨辰後止　陰午後晴¶
七日　二十四年二十五年　終日雨¶
<pb:KR4d0232_WYG_015-22a>¶
八日　正小雅　晴極暖　緑陰初成¶
九日　二十六年烈王元年　已後雨午止蒸溽夜雨¶
　連明¶
十日　鹿鳴　辰後雨昏時止¶
十一日　二年三年　陰晴不定　寒¶
十二日甲子　四牡　陰¶
十三日　四年五年　陰辰後晴¶
十四日　皇皇者華　晴　筍生¶
<pb:KR4d0232_WYG_015-22b>¶
十五日　六年　晴和¶
十六日　常棣序　晴和¶
十七日　晴暖二更後雨　以陸子壽見過輟課¶
十八日　常棣一章　五更雨驟欲曉止陰晴不定¶
(穀/雨)十九日　作張十五丈祭文　晴和¶
二十日　七年　晴¶
二十一日　常棣二章至四章　雨¶
二十二日甲戌　治射圃　晴¶
<pb:KR4d0232_WYG_015-23a>¶
二十三日　顯王元年　晴¶
二十四日　常棣五章至卒章　晴¶
二十五日　二年　晴¶
二十六日　伐木一章　晴　初熱¶
二十七日　伐木二章　晴¶
二十八日　伐木三章　晴¶
二十九日　讀宗法　晴熱晚大風雨昏後止¶
三十日　讀宗法　陰風濕熱¶
<pb:KR4d0232_WYG_015-23b>¶
四月辛巳小¶
一日　讀宗法　陰　雨時作時止¶
二日甲申　顯王三年四年　晴¶
三日　天保序　陰¶
(立/夏)四日　五年　自四更雨已後止¶
五日　天保一章　晴和¶
六日　六年　清和¶
七日　天保二章三章　陰時有雨酉後雷雨終夜不¶
<pb:KR4d0232_WYG_015-24a>¶
　息¶
八日　七年　早雨辰後晴¶
九日　天保四章至卒章　早濕熱午雷雨申後晴晚¶
　復雨中夜止¶
十日　八年　晴　清和¶
十一日　采薇一章二章　晴和¶
十二日甲午　九年十年　晴¶
十三日　采薇三章四章　晴和¶
<pb:KR4d0232_WYG_015-24b>¶
十四日　十一年晴熱¶
十五日　讀宗法　陰時見日　濕熱晚微雨¶
十六日　采薇五章　晴¶
十七日　十二年　晴熱¶
十八日　采薇六章　晴午後熱¶
(小/滿)十九日　十三年　晴通夕煩暑¶
二十日　出車一章　雨濕熱晚冷¶
二十一日　十四年　雨冷¶
<pb:KR4d0232_WYG_015-25a>¶
二十二日甲辰　出車二章　晴¶
二十三日　十五年　晴¶
二十四日　出車三章　晴¶
二十五日　十六年　晴¶
二十六日　出車終篇　晴¶
二十七日　十七年　晴¶
二十八日　枤杜一章二章　晴¶
二十九日　十八年　晴熱¶
<pb:KR4d0232_WYG_015-25b>¶
五月壬午大¶
一日　讀宗法　溽暑雨時作時止¶
二日　枤杜終篇　雨或作或止¶
三日甲寅　十九年　陰時見日¶
四日　魚麗一章　陰二更後雨¶
五日　二十年　欲曉雨止　陰時見日¶
(芒/種)六日　魚麗終篇　陰燈後雨遂終夕¶
七日　二十一年　細雨時見日午後晴¶
<pb:KR4d0232_WYG_015-26a>¶
八日　南陔白華華黍由庚申晴熱¶
九日　二十二年　隂晴不定　濕熱¶
十日　南有嘉魚一章　晴　夜微雨¶
十一日　二十三年二十四年　雨時大時小時作時¶
　止¶
十二日　南有嘉魚終篇崇丘　雨午後止夜小雨頃¶
　之¶
十三日甲子　二十五年　晴熱¶
<pb:KR4d0232_WYG_015-26b>¶
十四日　南山有臺　辰後雨午止申後復雨簷溜終¶
　夜有聲¶
十五日　讀宗法　雨已後止　晚晴¶
十六日　二十六年　晴和　申後熱¶
十七日　由儀蓼蕭一章　陰時有雨申後雷雨遂終¶
　夜¶
十八日　二十七年　雨不止溪漲晚雨止¶
十九日　蓼蕭終篇　早復雨晚益大¶
<pb:KR4d0232_WYG_015-27a>¶
二十日　作釣臺記　雨晨夜不息¶
(夏/至)二十一日　二十八年　雨時作時止申後晴¶
二十二日　湛露　晴溽暑晚小雨¶
二十三日甲戌　二十九年　晴熱¶
二十四日　彤弓　晴熱清風時至晚雷雨昏後止¶
二十五日　三十年　晴晚小雨即止¶
二十六日　菁菁者莪　陰晴不定時有微雨溽暑¶
二十七日　三十一年三十二年　晴熱¶
<pb:KR4d0232_WYG_015-27b>¶
二十八日　六月序　早陰凉午後晴熱¶
二十九日　三十三年　晴熱¶
三十日　六月一章　早陰凉已後晴熱¶
六月癸未小¶
一日　讀宗法　晴時有雲¶
二日　三十四年　晴熱午後陰凉¶
三日甲申　六月二章三章　晴時有雲¶
四日　三十五年　陰昏後雨夜分止¶
<pb:KR4d0232_WYG_015-28a>¶
五日　六月四章　雨午後晴¶
(小/暑)六日　三十六年上　晴熱¶
七日　六月終篇　晴熱¶
八日　三十六年下　晴熱晚驟雨即止¶
九日　采芑一章　晴午時有雨¶
十日　三十七年　早晴已後陰¶
十一日　采芑二章　晴時有雲¶
十二日　三十八年三十九年　陰凉¶
<pb:KR4d0232_WYG_015-28b>¶
十三日甲午　采芑三章　陰午小雨時見日¶
十四日　四十年　薄陰申驟雨¶
十五日　讀宗法　陰時時雨夜雨¶
十六日　采芑四章　陰雨凉燠不常¶
十七日　四十一年至四十三年　晴熱¶
十八日　車攻一章二章　晴熱申後陰凉¶
(初/伏)十九日　四十四年　晴熱¶
二十日　車攻三章四章　晴熱甚¶
<pb:KR4d0232_WYG_015-29a>¶
(大/暑)二十一日　四十五年四十六年　晴熱¶
二十二日　車攻五章六章　晴熱¶
二十三日甲辰　四十七年　晴熱極¶
二十四日　車攻終篇　晴熱午有雷¶
二十五日　四十八年慎靚王元年　晴熱申後雷震¶
　陰晦小雨即霽¶
二十六日(闕/)¶
二十七日　二年三年　晴熱¶
<pb:KR4d0232_WYG_015-29b>¶
二十八日　吉日終篇　晴熱　晚小雨¶
(中/伏)二十九日　四年　晴熱¶
七月甲申大¶
一日　讀宗法　晴極熱¶
二日　鴻鴈　晴熱¶
三日　五年　晴熱晚大雷雨有雹燈後止¶
四日甲寅　庭燎　晴熱夜風雨久之¶
五日　六年　晴熱晚大風雨¶
<pb:KR4d0232_WYG_015-30a>¶
六日　沔水　晴熱¶
(立/秋)七日　赧王元年　晴熱¶
八日　鶴鳴　晴熱¶
九日　二年　晴極熱¶
(末/伏)十日　祈父　晴熱¶
十一日　三年上　晴熱¶
十二日　白駒　晴熱¶
十三日　三年下　晴熱¶
<pb:KR4d0232_WYG_015-30b>¶
十四日甲子　黄鳥　晴時有雲微凉¶
十五日　讀宗法　晴熱夜稍凉¶
十六日　四年　晴熱早晚凉酉後驟雨¶
十七日　我行其野　晴熱¶
十八日　五年　晴熱¶
十九日　斯干一章二章　晴極熱¶
二十日　六年　晴熱¶
二十一日　斯干三章至五章　晴熱¶
<pb:KR4d0232_WYG_015-31a>¶
二十二日　七年　晴熱¶
(處/暑)二十三日　斯干六章七章　晴熱¶
二十四日甲戌　八年上　晴熱¶
二十五日　斯干終篇　晴熱¶
二十六日　八年下　晴熱¶
二十七日　無羊一章二章　晴熱¶
二十八日　除期服　晴熱¶
二十九日　九年　陰申後雨簷溜有聲食頃止夜時¶
<pb:KR4d0232_WYG_015-31b>¶
　有雨¶
三十日　無羊終篇　沉陰晚時小雨¶
八月乙酉小¶
一日　讀宗法　陰¶
二日　十年上　晴新凉¶
三日　節南山一章二章　晴¶
四日甲申　十年下　陰微雨四更後稍大¶
五日　節南山三章四章　雨或大或小¶
<pb:KR4d0232_WYG_015-32a>¶
六日　十一年　晴時有雲¶
七日　節南山五章至七章　晴¶
(白/露)八日　十二年十三年　晴熱¶
九日　節南山終篇　晴風¶
十日　十四年　晴¶
十一日　正月一章至三章　陰¶
十二日　十五年　晴時有雲¶
十三日　正月四章至六章　晴¶
<pb:KR4d0232_WYG_015-32b>¶
十四日甲午　十六年　晴¶
十五日　讀宗法　晴¶
十六日　正月七章至九章　晴¶
十七日　十七年　晴¶
十八日　正月十章　晴時有雲¶
十九日　十八年　陰晚微雨¶
二十日　正月終篇　陰晚小雨二更後遂大通夕簷¶
　溜有聲¶
<pb:KR4d0232_WYG_015-33a>¶
二十一日　十九年　雨時作時止¶
二十二日　十月之交一章二章　陰夜雨¶
(秋/分)二十三日　二十年二十一年　雨時作時止¶
二十四日甲辰　十月之交三章四章　申後大雨遂¶
　終夜¶
二十五日　二十二年二十三年　辰後雨止午後晴¶
二十六日　十月之交五章六章　晴¶
二十七日　二十四年二十五年　晴¶
<pb:KR4d0232_WYG_015-33b>¶
(社/)二十八日　十月之交終篇　晴¶
二十九日　二十六年　晴　木犀盛開芙蓉初發¶
九月丙戌大¶
一日　閱醫經　雨終日夜¶
二日　雨無正一章二章三章　陰¶
三日　二十七年　雨終日夜¶
四日　雨無正四章五章　雨辰後止陰時見日¶
五日甲寅　二十八年　晴¶
<pb:KR4d0232_WYG_015-34a>¶
六日　雨無正終篇　晴¶
七日　二十九年　晴¶
八日　小旻一章　晴¶
(寒/露)九日　三十年　晴　夜分雨¶
十日　小旻二章　欲曉雨止　陰¶
十一日　三十一年　晴¶
十二日　小旻三章　晴¶
十三日　三十二年　晴¶
<pb:KR4d0232_WYG_015-34b>¶
十四日　小旻四章晴¶
十五日甲子　讀醫經　晴¶
十六日　三十三年三十四年　晴¶
十七日　小旻終篇　晴¶
十八日　三十五年三十六年　晴¶
十九日　小宛一章至三章　陰冷¶
二十日　三十七年三十八年　晴¶
二十一日　小宛終篇　晴¶
<pb:KR4d0232_WYG_015-35a>¶
二十二日　三十九年四十年　陰¶
二十三日　小弁一章二章　雨申後晴夜雨¶
二十四日　四十一年四十二年　晴晚小雨¶
(霜/降)二十五日甲戌　小弁三章四章　自五更雨已後¶
　止夜雨¶
二十六日　四十三年至四十六年　陰風¶
二十七日　小弁五六七章　陰時見日¶
二十八日　四十七年至五十年　晴¶
<pb:KR4d0232_WYG_015-35b>¶
二十九日　小弁終篇　晴¶
三十日　五十一年至五十四年　晴暖菊花盛開終¶
　夜風¶
十月丁亥小¶
一日　作書辭官　晴¶
二日　巧言一章　晴¶
三日　五十五年　晴¶
四日　巧言二章　晴¶
<pb:KR4d0232_WYG_015-36a>¶
五日甲申　五十六年　晴稍暖¶
六日　巧言三章　晴　黄花如散金¶
七日　五十七年　陰¶
八日　巧言四章　晴　庭有落葉¶
九日　五十八年五十九年　晴¶
(立/冬)十日　巧言終篇　晴¶
十一日　秦昭王三十二年至五十五年　陰¶
十二日　何人斯一章至四章　陰¶
<pb:KR4d0232_WYG_015-36b>¶
十三日　五十六年孝文王元年　早畧見日沉陰夜¶
　月明¶
十四日　何人斯終篇　晴¶
十五日甲午　閱醫經　晴¶
十六日　莊襄王元年至始皇元年　晴¶
十七日　巷伯一章至四章　晴¶
十八日　二年至五年　晴暖¶
十九日　巷伯終篇　晴暖¶
<pb:KR4d0232_WYG_015-37a>¶
二十日　六年至九年　晴暖¶
二十一日　谷風　陰時見日昏小雨¶
二十二日　十年至十三年　晴暖¶
二十三日　蓼莪一二三章　晴暖¶
二十四日　十四年至十七年　自五更小雨時作時¶
　止¶
(小/雪)二十五日甲辰　蓼莪四章　晴¶
二十六日　十八年至二十一年　陰¶
<pb:KR4d0232_WYG_015-37b>¶
二十七日　蓼莪終篇　自昨夜雨時作時止　設圍¶
　爐　反照¶
二十八日　二十二年至二十五年　晴微霜¶
二十九日　大東一章二章　晴晡後冷¶
十一月戊子大¶
一日　忌祭　晴寒　辰後陰¶
二日　二十六年　晴寒¶
三日　大東三章　晴¶
<pb:KR4d0232_WYG_015-38a>¶
四日　二十七年　晴¶
五日　大東四章五章　晴暖¶
六日甲寅　二十八年至三十三年　晴暖¶
七日　大東終篇　小雨陰晦夜雨¶
八日　三十四年至三十七年　小雨晚晴¶
九日　四月一章二章　晴¶
十日　二世元年　晴¶
(大/雪)十一日　二世二年　晴暖¶
<pb:KR4d0232_WYG_015-38b>¶
十二日　二世三年　陰雨遂終夜¶
十三日　義帝元年　苦寒陰晦有雪片¶
十四日　漢髙帝二年　陰寒¶
十五日　三年四年　晴寒¶
十六日甲子　四月三章四章　晴寒¶
十七日　四月五章　晴¶
十八日　四月六章　晴¶
十九日　四月終篇　晴暖¶
<pb:KR4d0232_WYG_015-39a>¶
二十日　北山一章二章　晴暖¶
二十一日　北山終篇　陰酉微雨¶
二十二日　閱祭禮　陰¶
二十三日　閱祭禮　陰¶
二十四日　閱祭禮　陰微雨¶
二十五日　閱祭禮　晴¶
(冬/至)二十六日甲戌　家廟成時祭　補大事記霜晴晨¶
　光葱曨風氣清澈¶
<pb:KR4d0232_WYG_015-39b>¶
二十七日　無將大車　霜晴風寒¶
二十八日　補記　霜晴¶
二十九日　小明一章　霜晴¶
三十日　補記　晴寒¶
十二月己丑小¶
一日　讀宗法　晴寒¶
二日　小明二章　晴寒¶
三日　補記　晴寒¶
<pb:KR4d0232_WYG_015-40a>¶
四日　小明三章　晴寒¶
五日　補記　晴¶
六日甲申　小明四章　晴頗暖¶
七日　補記　晴¶
八日　小明卒章　晴寒¶
九日　補記　晴¶
十日　鼔鐘¶
十一日　補記　晴寒¶
<pb:KR4d0232_WYG_015-40b>¶
(小/寒)十二日　楚茨一章　晴寒¶
十三日　補記　晴寒¶
十四日　楚茨二章　陰寒¶
十五日　補記　晴寒¶
十六日甲午　楚茨三章　晴寒¶
十七日　補記　晴寒¶
十八日　楚茨四章¶
十九日　補記　晴寒¶
<pb:KR4d0232_WYG_015-41a>¶
(臘/)二十日　楚茨終篇　晴寒¶
二十一日　補記　晴寒¶
二十二日　信南山一章二章　晴寒¶
二十三日　補記　晴寒¶
二十四日　信南山三章四章　晴¶
二十五日　補記　晴¶
二十六日甲辰　信南山終篇　晴¶
(大/寒)二十七日　補記　晴¶
<pb:KR4d0232_WYG_015-41b>¶
二十八日　補記　晴¶
二十九日　補記　晴寒¶
淳熈八年辛丑¶
正月庚寅大¶
一日戊申　讀論語　晴寒¶
二日　甫田一章　晴寒¶
三日　漢髙帝五年上　陰微飄雪¶
四日　甫田一章　自昨夜大雪林麓欄檻髙下一色¶
<pb:KR4d0232_WYG_015-42a>¶
　辰後止¶
五日　五年下　陰晦時有雨　夜雪¶
六日　甫田三章　早雪止藏雪申後雪復作晚止¶
七日甲寅　六年上　陰晴不定¶
八日　甫田終篇　陰晦晚大雪遂入夜¶
九日　六年下　早雪止琳琅觸目　陰¶
十日　大田一章　晴瓦溝餘白臘梅盛開¶
十一日　七年　霜晴已後陰¶
<pb:KR4d0232_WYG_015-42b>¶
十二日　大田二章　陰寒¶
(立/春)十三日　八年　陰時見日¶
十四日　大田終篇　晴時有雲¶
十五日　閱歐陽公集　晴風¶
十六日　九年　晴風¶
十七日甲子　瞻彼洛矣一章　晴¶
十八日　十年上　晴¶
十九日　瞻彼洛矣終篇　晴¶
<pb:KR4d0232_WYG_015-43a>¶
二十日　十年下　日烘臘梅香甚¶
二十一日　裳裳者華序　晴　夜大風¶
二十二日　十一年上　陰風¶
二十三日　裳裳者華　晴¶
二十四日　十一年中　晴　夜小雨¶
二十五日　桑扈　晴和夜風¶
二十六日　十一年下　陰寒¶
(雨/水)二十七日甲戌　鴛鴦　陰¶
<pb:KR4d0232_WYG_015-43b>¶
二十八日　十二年上　陰寒時時小雨¶
二十九日　雨木冰　頍弁一章　午後雪終夜不止¶
三十日　十二年下　早晴申後雪遂終夕¶
二月辛卯小¶
一日　頍弁二章　大雪晚小止復作¶
二日　惠帝元年二年　大雪日夜不息¶
三日　頍弁三章　大雪日夜不息¶
四日　三年四年　早雪止未後晴¶
<pb:KR4d0232_WYG_015-44a>¶
五日　車牽一章至三章　陰晴不定¶
六日　五年六年　輕陰　餘雪可觀¶
七日甲申　忌祭　晴¶
八日　七年髙后元年　晴¶
九日　車牽終篇　晴　園梅盛開¶
十日　二年三年¶
十一日　青蠅　陰晴不定　夜小雨¶
十二日　四年五年　細雨時作時止¶
<pb:KR4d0232_WYG_015-44b>¶
十三日　賔之初筵一章　陰晚晴¶
十四日　六年七年　晴和¶
十五日　讀論語　晴和晚大風¶
十六日　八年上　晴和紅梅開¶
十七日甲午　賔之初筵二章　晴暖¶
十八日　八年中　陰暖甚晚小雨¶
十九日　作番陽王安母墓表　欲曉大風雨終日滂¶
　沲晚晴¶
<pb:KR4d0232_WYG_015-45a>¶
二十日　八年下　晴¶
(社/)二十一日　賔之初筵三章　陰時有雨¶
二十二日　文帝元年　晴¶
二十三日　賔之初筵四章　霜寒晴櫻桃花開¶
二十四日　補記　晴杏花開聞春禽¶
二十五日　賔之初筵卒章　晴和¶
二十六日　補記　晴和　桃花開¶
二十七日甲辰　致齋　晴風時有雲¶
<pb:KR4d0232_WYG_015-45b>¶
二十八日　時祭　陰午後晴雜花多開晚雷雨遂入¶
　夜¶
(春/分)二十九日　補記　陰雨¶
三月壬辰大¶
一日　讀宗法　晴　紫荆花開　晚雨¶
二日　二年上　晴¶
三日　魚藻　晴¶
四日　二年中　晴¶
<pb:KR4d0232_WYG_015-46a>¶
五日　采菽一章　或晴或陰夜小雨¶
六日　二年下　陰¶
七日　采菽二章　陰雨¶
八日甲寅　諸葛誠之行輟課　陰雨夜晴¶
九日　采菽三章　晴寒　李花開¶
十日　三年　陰晚雨¶
十一日　采菽終篇　陰雨¶
十二日　四年五年　陰雨¶
<pb:KR4d0232_WYG_015-46b>¶
十三日　角弓一章至四章　陰時見日¶
十四日　六年　晴暖　海棠棃花盛開　夜雨¶
(清/明)十五日　讀知言　陰晚小雨¶
十六日　七年　晴時有雲¶
十七日　角弓五章六章　晴　聞蛙¶
十八日甲子　八年　早晴辰後陰雨遂終夜¶
十九日　角弓終篇　陰雨¶
二十日　九年十年　晴夜小雨¶
<pb:KR4d0232_WYG_015-47a>¶
二十一日　菀柳　或陰或晴¶
二十二日　十一年上　晴漸熱緑陰初成夜雨¶
二十三日　都人士序　陰時有雨午後雨益大遂終¶
　夜¶
二十四日　十一年下　晴¶
二十五日　都人士一章　晴　真珠花開¶
二十六日　十二年　晴　百葉桃開¶
二十七日　都人士二章　晴¶
<pb:KR4d0232_WYG_015-47b>¶
二十八日甲戌　十三年　陰雨¶
二十九日　都人士終篇　陰雨時見日¶
(榖/雨)三十日　十四年　晴　竹間蕙開¶
閏三月小¶
一日　閱醫經　晴　荼䕷薔薇開¶
二日　十五年　陰晚晴　紫竹筍生　聞子規¶
三日　采緑　陰　午後雨遂終夜¶
四日　十六年　細雨¶
<pb:KR4d0232_WYG_015-48a>¶
五日　黍苗　陰　作荼䕷架¶
六日　後元年　陰種蓼花時見日筋竹笋生晚雨遂¶
　終夜¶
七日　隰桑　雨¶
八日甲申　後二年　晴濕熱¶
九日　白華一章二章　陰　種芭蕉¶
十日　後三年四年　雨晚晴夜復雨¶
十一日　白華三章四章　或陰或晴¶
<pb:KR4d0232_WYG_015-48b>¶
十二日　後五年　晴夜雨　聞鸎¶
十三日　作邵武游玠母墓誌　晴¶
十四日　後六年　乍雨乍晴¶
(立/夏)十五日　閱醫經　晴時有雨¶
十六日　後七年　輕雷小雨¶
十七日　白華五章六章　陰小雨¶
十八日甲午　景帝元年　陰時見日¶
十九日　白華終篇　陰　新荷生¶
<pb:KR4d0232_WYG_015-49a>¶
二十日　二年上　晴時有雲¶
二十一日　緜蠻序　陰時見日¶
二十二日　二年下　陰晴不定小雨¶
二十三日　緜蠻　陰時見日¶
二十四日　三年上　晴初熱¶
二十五日　瓠葉　晴　除圍爐¶
二十六日　三年中　晴熱夜雨¶
二十七日　漸漸之石　終日雨¶
<pb:KR4d0232_WYG_015-49b>¶
二十八日甲辰　與范元章黄英甫諸人㑹飯輟課晴¶
　熱¶
二十九日　黄幾先行輟課　晴熱¶
四月癸巳大¶
一日　讀正䝉　陰時有雨¶
(小/滿)二日　三年下　晴極熱¶
三日　苕之華　晴熱夜太雨¶
四日　補記　雨午後止¶
<pb:KR4d0232_WYG_015-50a>¶
五日　何草不黄　陰晚雨¶
六日　補記　時時雨¶
七日　文王序　陰夜雨¶
八日　補記　晴夜雨¶
九日甲寅　文王一章二章　陰夜雨¶
十日　補記　大雨如傾¶
十一日　文王三章四章　晴晚陰¶
十二日　四年　陰時時雨濕熱¶
<pb:KR4d0232_WYG_015-50b>¶
十三日　文王五章　晴¶
十四日　五年六年　晴熱　蜀葵開¶
十五日　閱醫經　晴午微雨¶
十六日　七年中元年　晴開東窻¶
(芒/種)十七日　文王終篇　陰¶
十八日　中二年上　陰雨夜大雨¶
十九日甲子　大明一章　陰時有雨¶
二十日　中二年中　晴¶
<pb:KR4d0232_WYG_015-51a>¶
二十一日　大明二章　或陰或晴¶
二十二日　中二年下　早大雨已止未後晴¶
二十三日　大明三章　晴¶
二十四日　中三年　早晴辰後陰　凉¶
二十五日　大明四章　陰時時雨¶
二十六日　中四年五年　雨¶
二十七日　大明五章六章　雨¶
二十八日　中六年後元年大　雨如傾遂終夜　萱¶
<pb:KR4d0232_WYG_015-51b>¶
　草開¶
二十九日甲戌　大明終篇　早雨辰止午復雨¶
三十日　林伯和來輟課¶
五月甲午大¶
一日　讀論語　大雨　致齋¶
(夏/至)二日　時祭　早雨止辰後復作遂終夜¶
三日　緜一章　陰時時雨¶
四日　後二年三年武帝建元元年　快晴¶
<pb:KR4d0232_WYG_015-52a>¶
五日　緜二章　晴未後雷雨　治藥¶
六日　綿三四五章　晴熱¶
七日　綿六章　晴熱¶
八日　建元二年三年　晴午後小雨¶
九日甲申　緜七章　晴已後陰¶
十日　建元四年五年　終日雨¶
十一日　緜八章　大雨¶
十二日　建元六年　雨¶
<pb:KR4d0232_WYG_015-52b>¶
十三日　緜卒章　大雨¶
十四日　元光元年二年　陰雨夜月明¶
十五日　讀易　辰後日出晚雷雨¶
十六日　元光三年　晴濕熱¶
(小/暑)十七日　棫樸　晴晚小雨¶
十八日　元光四年　晴熱晚雨¶
十九日甲午　旱麓一二三章　晴熱¶
二十日　元光五年　晴　舶趠風至¶
<pb:KR4d0232_WYG_015-53a>¶
二十一日　旱麓終篇　晴熱¶
二十二日　元光六年　晴熱¶
二十三日　思齊一章　晴熱¶
二十四日　陳正已行輟課　晴熱¶
(初/伏)二十五日　思齊二章三章　晴熱¶
二十六日　元朔元年　晴熱¶
二十七日　思齊終篇　晴熱¶
二十八日　元朔二年　晴熱¶
<pb:KR4d0232_WYG_015-53b>¶
二十九日甲辰　皇矣一章　晴熱¶
三十日　元朔三年四年　晴熱　夜大熱¶
六月乙未小¶
一日　讀近思録　晴大熱¶
(大/暑)二日　元朔五年　晴熱　黄葵開¶
三日　皇矣二章　晴熱¶
四日　元朔六年　晴熱¶
(中/伏)五日　皇矣三四章　晴熱申風雷微雨飄洒　秋¶
<pb:KR4d0232_WYG_015-54a>¶
　蟲鳴¶
六日　元狩元年　晴熱　晚薄雲小雨¶
七日　皇矣五六章　晴熱¶
八日　元狩二年三年　晴熱　晚雨簷溜有聲食頃¶
　止¶
九日甲寅　皇矣終篇　晴大熱　池蓮始開　夜驟¶
　雨頃之¶
十日　元狩四年　晴熱¶
<pb:KR4d0232_WYG_015-54b>¶
十一日　靈臺一二三章　晴熱¶
十二日　元狩五年　晴熱　蓼花開¶
十三日　靈臺終篇　晴熱夜尤熱¶
十四日　元狩六年元鼎元年　早驟雨終日陰夜月¶
　明¶
十五日　讀近思録　晴時有風¶
十六日　元鼎二年三年　晴熱¶
十七日　下武　朝霞晴熱¶
<pb:KR4d0232_WYG_015-55a>¶
(立/秋)十八日　元鼎四年　晴熱¶
十九日甲子　文王有聲一二章　晴熱¶
二十日　元鼎五年　早陰已後晴¶
二十一日　文王有聲三四章　欲曉驟雨頃之終日¶
　陰昏後小雨¶
二十二日　元鼎六年　晴熱¶
二十三日　文王有聲終篇　晴大熱¶
二十四日　元封元年　晴熱晚驟雨虹見¶
<pb:KR4d0232_WYG_015-55b>¶
二十五日　生民一章　晴熱¶
二十六日　元封二年三年　晴熱¶
二十七日　生民二三章　晴熱¶
二十八日　元封四年五年　晴熱¶
二十九日甲戌　生民四章　晴熱午後小雨¶
七月丙申大¶
一日　讀論語　晴熱¶
二日　元封六年太初元年二年　晴熱¶
<pb:KR4d0232_WYG_015-56a>¶
三日　生民五章　晴熱¶
四日　太初三年四年天漢元年　晴熱¶
五日　生民六章　晴熱¶
六日　天漢二年至征和元年　晴熱¶
七日　生民七章　晴熱虹見小雨¶
八日　征和二年三年　晴午後陰小雨¶
九日　生民終篇　自五更大風陰午後時時小雨¶
十日甲申　補記十一年　晴午小雨¶
<pb:KR4d0232_WYG_015-56b>¶
十一日　行葦一二三章　晴時有雲　步月墻東水¶
　竹幽茂¶
十二日　補記十三年　晴熱¶
十三日　行葦四五章　晴熱¶
十四日　補記十七年　晴熱¶
十五日　讀書經　晴熱¶
十六日　補記十年　晴熱¶
十七日　行葦終篇　晴熱¶
<pb:KR4d0232_WYG_015-57a>¶
十八日　補記二十三年　晴熱　豆花開¶
十九日　既醉一二三四章　晴熱¶
二十日甲午　補記一年　早凉晴初夜小雨¶
二十一日　既醉終篇　陰午後雨久之¶
二十二日　補記十一年　陰凉¶
二十三日　鳬鷖　陰時時雨秋意翛然木芙蓉開¶
二十四日　補記一年　晴早晚凉午熱¶
二十五日　假樂　晴¶
<pb:KR4d0232_WYG_015-57b>¶
二十六日　補記二年　晴晚陰¶
二十七日　公劉一章　陰¶
二十八日¶
　　　觀伯恭病中日記其繙閱論著固不以一日懈¶
　　　至於氣候之暄凉草木之榮悴亦必謹焉則其¶
　　　察物之勤蓋有非血氣所能移者矣比來不得¶
　　　復見伯恭固為深恨然於此得竊窺其學力之¶
　　　所至以自警省則吾伯恭之不亡者其誨我亦¶
<pb:KR4d0232_WYG_015-58a>¶
　　　諄諄矣三復㳅涕敬書其後云淳熈壬寅新安¶
　　　朱熹¶
　¶
　¶
　¶
　¶
　¶
　¶
<pb:KR4d0232_WYG_015-58b>¶
　¶
　¶
　¶
　¶
　¶
　¶
　¶
　東萊集巻十五¶
