# -*- mode: mandoku-view; -*-
#+TITLE: 東萊集
#+DATE: 2015-08-25 00:00:06.586488
#+PROPERTY: ID KR4d0232
#+PROPERTY: BASEEDITION WYG    
#+PROPERTY: JUAN 别集卷五
<pb:KR4d0232_WYG_020-1a>¶
欽定四庫全書¶
　東萊别集卷五　　　　　宋　吕祖謙　撰¶
　　家範五¶
　　　學䂓¶
　　　　乾道四年九月䂓約¶
凡預此集者以孝弟忠信為夲其不順於父母不友於¶
　兄弟不睦於宗族不誠於朋友言行相反文過遂非¶
　者不在此位既預集而或犯同志者䂓之䂓之不可¶
<pb:KR4d0232_WYG_020-1b>¶
　責之責之不可告於衆而共勉之終不悛者除其籍¶
凡預此集者聞善相告聞過相警患難相恤游居必以¶
　齒相呼不以丈不以爵不以爾汝¶
㑹講之容端而肅羣居之容和而莊(箕踞跛倚諠譁擁/併謂之不肅狎侮)¶
　(戯謔謂/之不莊)¶
舊所從師嵗時往來道路相遇無廢舊禮¶
毋得品藻長上優劣訾毁外人文字¶
郡邑政事鄉閭人物稱善不稱惡¶
<pb:KR4d0232_WYG_020-2a>¶
毋得干謁投獻請託¶
毋得互相品題髙自標置妄分清濁¶
語毋䙝毋䛕毋妄毋雜(妄語非特以虚為實如期約不/信出言不情増加張大之類皆)¶
　(是雜語凡無/益之談皆是)¶
毋狎非類(親戚故舊或非士類情禮/自不可廢但不當狎昵)¶
毋親鄙事(如賭愽闘毆蹴踘籠養撲鶉酣飲酒肆赴試/代筆及自投兩副卷閲非僻文字之類其餘)¶
　(自可/類推)¶
　　　　右十一條¶
<pb:KR4d0232_WYG_020-2b>¶
　　　　乾道五年䂓約¶
凡與此學者以講求經㫖明理躬行為夲¶
肄業當有常日紀所習于簿多寡随意如遇有幹輟業¶
　亦書于簿一嵗無過百日過百日者同志共擯之¶
凡有所疑專置册記録同志異時相㑹各出所習及所¶
　疑互相啇搉仍㸦書名于册後¶
怠惰苟且雖漫應課程而全䟽畧無叙者同志共擯之¶
不修士檢鄉論不齒者同志共擯之¶
<pb:KR4d0232_WYG_020-3a>¶
同志遷居移書相報¶
　　　　右五條¶
　　　　乾道五年十月闗諸州在籍人¶
一在籍人將來通書止用一幅不許用虚禮(謂如學際/天人及即)¶
　(膺召用台候神相百/拜過呼官職之類)¶
一通書不許用劄目不許改名¶
一通書止許啇搉所疑自叙實事(謂自叙出入/行止之類)¶
一通書不許以幣帛玩物為信(玩謂圖畫及几案玩具物/謂研扇凡什物之類)¶
<pb:KR4d0232_WYG_020-3b>¶
一在籍人將來相見不用名紙門狀¶
一在籍人不幸有䘮仰同州同縣在籍人依䂓矩弔慰¶
　仍具書尋便報知堂上道路雖逺無過半年¶
一在籍人如有不遵士檢玷辱齋舍同籍人䂓責不悛¶
　者仰連名具書報知堂上當行除籍如共為隱蔽異¶
　時惡聲彰聞或冒犯刑法同州同縣人並受隱蔽之¶
　罰¶
右闗諸州在籍人各仰遞相傳報遵守¶
<pb:KR4d0232_WYG_020-4a>¶
　　　(某/)年(某/)月(某/)日掌儀位闗¶
　　　　右七條¶
　　　　乾道六年規約¶
親在别居¶
親没不葬(謂服除不葬/火焚者同)¶
因䘮㛰娶(身犯及/主家者)¶
宗族訟財¶
侵擾公私(謂告訐脅持/邀索之類)¶
<pb:KR4d0232_WYG_020-4b>¶
諠譟塲屋(詐冐同/)¶
游蕩不檢¶
　　　　並除籍仍闗報諸州在籍人¶
　諸齋私録講説之類並多訛舛不可傳習¶
　　　　右七條¶
　　　　乾道九年直日湏知¶
凡遇諸齋申到合弔慰人直日即點檢如係今年預課¶
　人丁父母憂預課滿百日者據人數均歛錢拾伍貫¶
<pb:KR4d0232_WYG_020-5a>¶
　文省未滿百日者均歛錢拾貫文省城居人問受慰¶
　日分随歛錢告報令諸齋某日早各備名紙並集麗¶
　澤堂并禀堂上差掌儀二人至受慰日早集衆㑹麗¶
　澤堂分兩序立直日備箱收名紙次掌儀請齒長人¶
　率衆以齒序行其在道笑語諠譁仰緫直日及諸齋¶
　直日申舉至所弔慰家直日通名紙訖齒長人率衆¶
　入門序立立定掌儀賛云在位者皆再拜既拜掌儀¶
　引齒長人詣靈位前三上香請齒長人跪三奠酒(掌/儀)¶
<pb:KR4d0232_WYG_020-5b>¶
　(兼執尊/酌酒)俛伏興(後項致祭者掌/儀跪讀祭文畢)復位立掌儀賛云在¶
　位者皆再拜既拜賛云移位少東再拜慰拜訖齒長¶
　者一人前致慰辭畢衆皆揖以序出郊居人即録慰¶
　書格式同歛錢告報令諸齋各具慰書同弔祭人限¶
　某日納(仍量弔慰道里逺近差/人往回之費併筭均歛)候書足差人專往如¶
　係在籍今年不預課人城居者問受慰日分告報諸¶
　齋各差齒長一人往慰郊居録慰書格式告報諸齋¶
　限某日納慰書類聚令夲齋尋便附往兩項並弔而¶
<pb:KR4d0232_WYG_020-6a>¶
　不賻其身故者如係今年預課人並如丁父母憂例¶
　仍别歛祭錢壹貫文足差人作祭文一通如係在籍¶
　今年不預課人弔而不賻止歛祭錢壹貫文足亦差¶
　人作祭文一通城居齋長並往弔慰如前式郊居者¶
　别具慰書格式慰其父兄告報限某日各冩慰書同¶
　祭賻納今年預課者專差人往不預課者令本齋附¶
　往其遭祖父母親兄弟䘮今年預課人城居者諸齋¶
　各差齒長一人往慰郊居人告報夲齋一面發書往¶
<pb:KR4d0232_WYG_020-6b>¶
　慰¶
　¶
　¶
　¶
　¶
　¶
　¶
　東萊别集卷五¶
